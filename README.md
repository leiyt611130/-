# Hu_Ying
胡濙的文集，补一补
#前言
编撰体例
1.均以句号断句，句号用红色标出。
2.自然段：为了便于阅读，是作者自己分的。以文章内容自然分段。
3.同一一级标题下的不同文章之间排序没有讲究。由于创作时间大部分不可考，所以排序的随机成分更大。
4.本文集的编撰者自称编者。

#赋
##驺虞赋
臣闻古昔圣王。德备中和。七纬顺序。九有宁谧。嘉祥肇臻。若伏羲之马图。虞廷之仪凤。是已。洪惟我圣天子嗣大历服。仁覆德冒。和气薰蒸。天休滋至。若同颖之禾。野蚕之茧。献于廷者。不可殚述。
乃者周王复得驺虞于神后之山。九月丙午。率厥官属躬献阙下。越翌日。丁未。皇上出御正殿。群臣上表称贺。皇帝若曰。古昔驺虞。载在简册。厥惟嘉瑞。然朕惟一夫不获。不遑宁处。矧敢膺兹为休。朕介弟一德一心。致兹奇祥。惟介弟之休。尚交赞予。继自今。罔敢用隳厥显绩。益惟敬哉。于是群臣相率而言曰。驺虞为物。旷古所无。虽见美于召南。而但著于歌咏。今兹之来。实符圣化。可谓千载而一见者也。而皇上复存谦抑之心。退不自居。此可见皇上之德为尤盛。其所以臻兹休祥。岂不宜哉。臣濙谨拜手稽首而献赋曰。
緊庶类之孔殷兮。何兹产其靡伦。质缟素而黝文兮。尾翛翛而参身。猊厥首而虎躯兮。外若猛而中驯。萌有达而弗履兮。若麟趾之振振。顾瑞应之不世兮。览盛德而始臻。惟周藩之大邦兮。忱帝室之懿亲。彼嵩岳与神后兮。蔽林莽之蓁蓁。灵物□以戾止兮。匪虞罗之绁绊。果孰为之先后兮。不震动而逡巡。王心怿以爰度兮。此嘉征兮惟予大君。命夙驾以明发兮。吾将致夫九门。商猋翼其扬舲兮。湛露湑以清尘。承天颜之穆穆兮。聆天语之谆谆。谓德不在物兮。思益勉夫臣邻。肆万国之殊观兮。耸载籍之前闻。昭景运于悠久兮。著吾君之深仁。并麟凤而被弦歌兮。吁嗟驺虞兮何千万春。
承事郎户科都给事中臣胡濙。
注：
1. 本文出自台北故宫博物院藏明人画驺虞图卷。

#诗
##驻金沙滩偶咏
身承王事肃。征辔耀金沙。
潮湧波光赤。月明树影斜。
楼台冲碧落。鸥鹭傍蒹葭。
怅望西风里。何年返故家。
注：
1.本文出自清康熙刻本《明州岳林寺志》卷五。此处选取成文出版社的《中国方志图书-华中地方-第五四号》进行校对。在国家图书馆中华古籍资源库中也有收录，可惜编者到时该网站数据资源已损坏。另外还需注意到，在本书中，胡濙诗的后面一首是戴德彝的诗。
2.该书认为胡濙的谥号是“文定”而非“忠安”，存疑。
